<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>時事 on TUSK</title><link>https://felix-chan.github.io/categories/%E6%99%82%E4%BA%8B/</link><description>Recent content in 時事 on TUSK</description><generator>Hugo -- gohugo.io</generator><language>en-us</language><lastBuildDate>Mon, 30 Sep 2013 16:45:18 +0000</lastBuildDate><atom:link href="https://felix-chan.github.io/categories/%E6%99%82%E4%BA%8B/index.xml" rel="self" type="application/rss+xml"/><item><title>災難過後</title><link>https://felix-chan.github.io/2013/10/01/%E7%81%BD%E9%9B%A3%E9%81%8E%E5%BE%8C/</link><pubDate>Mon, 30 Sep 2013 16:45:18 +0000</pubDate><guid>https://felix-chan.github.io/2013/10/01/%E7%81%BD%E9%9B%A3%E9%81%8E%E5%BE%8C/</guid><description>
一年前，香港發生過回歸後最嚴重嘅海難。
一年後，除左無咗煙花表演，其他野都如平常一樣。
入左隊咁耐，真係冇諗過香港會發生呢 D 事。當時當緊煙生更，有人係 Whatsapp 到講南丫島附近有舢舨撞船，跌左百幾人落海。當時仲諗住件事係虛構居多，舢舨點會坐到百幾人呀，香港又唔係第三世界…
之後睇落都好似歌舞昇平，煙花照放，電視照播，好似咩事都冇。個時真係唔信，不過好奇令我不時都 refresh 下各新聞網站，但係咩野都搵唔到。
煙花完左之後，終於有即時新聞見到係咩事故。一見到幅相就心感不妙，成架船已經沉左落去，好多黑影 (人？) 係海上面漂浮。書上面學嘅災難，真係發生左。
之後電台嘅氣氛開始緊張，隊員一批批咁俾人揀去海怡，幫手接消防救左上岸嘅傷者。雖然好彩最後未被選中，不過聽其他隊友的憶述，當時環境真係非常震撼，恐慌、失去知覺嘅大有人在。
眨下眼就一年，除左坐船多左段錄音，同埋今年冇左煙花之外，其他野都一如以往了。</description></item><item><title>窮人高達</title><link>https://felix-chan.github.io/2013/08/28/%E7%AA%AE%E4%BA%BA%E9%AB%98%E9%81%94/</link><pubDate>Tue, 27 Aug 2013 16:09:18 +0000</pubDate><guid>https://felix-chan.github.io/2013/08/28/%E7%AA%AE%E4%BA%BA%E9%AB%98%E9%81%94/</guid><description>
有家庭有高達冇肉食的新聞，近來鬧得熱烘烘。估唔到一單普通不過，一年總會炒起幾次的貧窮問題，可以成為社會的焦點。
當然，也許佢地屋企真係未到大家心目中的貧窮，也許香港好多好多人家庭環境都比佢地辛苦，也許社會有好多比佢地有需要的人士…不過，當佢地有願望，當佢地想改善生活的時候，其實佢地都冇錯。正如當年話有六千蚊入強積金，大家都好想財爺真係派錢啦！
我諗大部分人俾人問到想唔想有多啲錢改善下生活，都會諗都唔諗就話想啦，所以真係冇必要為左佢屋企有高達，就走去批鬥佢地。始終人只係一個人，總會有少少貪心嘅。</description></item></channel></rss>