---
title: 投入 Android 懷抱︰Galaxy R
author: HaNg~
date: 2012-02-19T16:44:26+00:00
url: /2012/02/20/galaxy-r-1/
categories:
  - 生活
tags:
  - Android
  - Nokia
  - Samsung
  - Smartphone

---
{{< image src="/2012/02/20/galaxy-r-1/P1130028.jpg" alt="P1130028.jpg" position="center" style="border-radius: 8px;" >}}

雖然想用 android 好耐，不過部舊的 Nokia 5800 一直都未壞，所以一直都冇機會轉機。5800 唔係唔好，跌極唔懷加埋影相聽歌都好得，通話真係冇咩牌子好得過 Nokia。好可惜 Symbian 始終係上一代 OS，方便同 apps 的選擇都好不足，加埋得 128 MB ram，用係手似一部 feature phone 多 D。之前有左個上網 plan 所以裝左 Whatsapp 上去，裝完發現已經冇 ram 淨，開 Opera 上網都做唔到了，唯有期待轉機。

本身都諗住等下 iPhone 5 出來買 iPhone，因為 iPhone 真係好易用，而且唔似得 android 咁多野煩，不過上星期有屋企人壞左電話，所以就 transfer 部 5800俾佢，買過部新機！

本身都有諗過買 Sony Ericsson 的機，因為實在靚好多，而且又有得升上 ICS，不過朋友力勸點都要買部雙核，所以就揀左呢部 Samsung Galaxy R。其實買左有少少後悔，點解唔買部平 200 的 Atrix 2，揀呢部都係貪佢有得升 ICS，點知買左幾日 moto [又肯升部 Atrix 2][1]，如果買左果部就抵玩好多啦！不過算啦，都過左去…<!--more-->

呢部機都冇令我失望，雖然話 [TouchWiz 大食][2]，不過有700幾 mb RAM點玩都唔會 lag。TouchWiz 的設計的確冇 HTC sense 咁好用同靚，不過都滿足到我的要求。官網話呢部機得 512 MB ROM 其實係假的，真正係有成 2GB 俾大家裝 Apps，都唔知三叔做咩要倒自己米。

{{< figure src="/2012/02/20/galaxy-r-1/P1130030.jpg" alt="左為 Galaxy SII，右位 Galaxy R" position="center" style="border-radius: 8px;" caption="左為 Galaxy SII，右位 Galaxy R" captionPosition="center" >}}

Galaxy R 同機王 Galaxy SII 真係好似樣，不過就平成差唔多一千銀，用係手其實兩部機都差唔多，不過 SII 個 mon 好明顯係正 D，影相靚 D。有時玩 game Galaxy R 仲順過 SII，應該係 [Nvidia][3] 優化左粒 U。呢部亦都明顯比 SII 省電，如果唔打機仲用到兩日添！當然，我個 plan 唔係上網吃不飽，只係會用來 Whatsapp facebook 等…

用 Android 真係要慢慢學，iOS 係易用好多，難怪大部分女仔都走去用晒 iPhone 了！

 [1]: http://chinese.engadget.com/2012/02/16/motorola-outs-android-4-0-upgrade-schedule-adds-atrix-4g-photo/
 [2]: http://www.ringhk.com/news2.php?id=4646
 [3]: http://www.google.com.hk/url?sa=t&rct=j&q=Nvidia&source=web&cd=1&ved=0CDgQFjAA&url=http%3A%2F%2Fwww.nvidia.com%2F&ei=DiVBT57EMqmiiAfp7_HbBA&usg=AFQjCNGVefQAdrDmQ8gYJN-aSlMoxXgZkg