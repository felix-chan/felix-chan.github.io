---
title: 新一年又開學
author: HaNg~
date: 2011-09-19T05:04:04+00:00
url: /2011/09/19/new_school_year/
categories:
  - 生活
tags:
  - 大學
  - 成績
  - 畢業

---
三年真係好短，咁快就已經到左讀書的最後一年，以我呢家咁的成績，應該係會讀唔到上去，即係下年就要離開校園了！以前好想唔上堂，因為日日上堂都好鬼悶，又唔知學緊咩，學完又好似冇咩用，真係好想快d畢業，出來做野自由自在。到最後幾年，先知道其實讀書先係最好的！

呢家畢業真係唔好彩，世界的經濟衰退，好多公司應該下年都唔會請人，甚至會削減職位，下年應該好難搵到份好工。當然，難搵工就會多d學生想爭上去繼續讀書，因此好大機會讀上去應該收好高分，都應該冇我份。最自由唔係出來做野，出來做野又要早起身又要日日趕deadline，反而係大學鍾意走又得，上去hea都得，咁先最自由！

為左搵到份好工，希望今個sem的gpa可以生生性性，不過讀爆21 credit，想好都幾難…