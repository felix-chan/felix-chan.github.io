---
title: WD Blue 都咁快壞
author: HaNg~
date: 2017-02-25T15:07:58+00:00
url: /2017/02/25/wd-blue-都咁快壞/
categories:
  - 電腦
tags:
  - Bad sector
  - HDD
  - Ubuntu
  - WD
  - Windows 10
  - 電腦

---
一直都係聽人講唔好買 Seagate 嘅 hard disk，因為 Seagate 出品係[好快死][1]，咁做過幾間公司又係多數係 Seagate 出事，咁好理所當然買就買 WD 唔揀死雞，就算人哋問到都係咁建議。

半年前換左部新電腦，終於加入 [i7][2] 世代，上一部 [E5700][3] 捱到咁耐都真係幾勁，上網睇片完全無問題，只係呢家做功課做公司嘢要比較多 computation，換部快少少嘅機做嘢都爽手 D。由於 budget 問題冇買到 SSD，買左隻 WD Blue 2TB 5400RPM 做主力，舊機隻死雞就做 storage。

{{< image src="/2017/02/25/wd-blue-都咁快壞/IMG_2088.jpg" alt="WD Blue 2TB" position="center" style="border-radius: 8px;" >}}

<!--more-->

用左差唔多半年，上星期開始部電腦間唔中疾一疾，開頭都冇為意，前幾日臨訓望下 log，原來咁快有 bad sector，之後一熄機就一睡不起，入唔番 Windows 了。

好彩呢家有 Ubuntu Live CD 而且又讀寫到 NTFS，都仲可以讀番隻 HDD，救番八成 data。佢已經壞到連 scan 都完成唔到。

{{< image src="/2017/02/25/wd-blue-都咁快壞/Screenshot-from-2017-02-23-13-13-03.png" alt="硬碟掃描" position="center" style="border-radius: 8px;" >}}問番同一日一齊買電腦嘅朋友，原來佢係一個月前都死左隻同款 Hard disk，買三隻壞兩隻，failure rate都幾高。下次要買 hard disk，都唔知買咩牌子好了。

 [1]: http://www.pcworld.com/article/3028981/storage/seagate-slapped-with-a-class-action-lawsuit-over-hard-drive-failure-rates.html
 [2]: http://ark.intel.com/products/88196/Intel-Core-i7-6700-Processor-8M-Cache-up-to-4_00-GHz
 [3]: http://ark.intel.com/products/42801/Intel-Pentium-Processor-E5700-2M-Cache-3_00-GHz-800-MHz-FSB