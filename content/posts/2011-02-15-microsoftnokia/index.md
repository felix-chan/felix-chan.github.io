---
title: 'Microsoft&Nokia'
author: HaNg~
date: 2011-02-15T09:42:17+00:00
url: /2011/02/15/microsoftnokia/
dsq_thread_id:
  - 9340770367
categories:
  - 電腦
tags:
  - Nokia
  - S60
  - Smartphone
  - WP7

---
屋企係一個 nokia 的超級支持者，基本上除左上一部機買左 SE ，同好耐之前第一部 moto ，其他的全部都係 nokia 出品。雖然自己未擁有過，不過個時真係好想要一部 [8210][1]，因為部機真係好型，而當時 moto 的機都係好古板，而且唔似呢家有咁多牌子揀。

後來 SE 開始出機，發覺佢地的機真係好靚，於是改用 SE 手機，不過由於想善用大學 wifi，加埋有靚 D 的相機俾我去 Snap，去年都換左部 smart phone，買左部 s60 的5800。

S60唔係唔好，只係用係手上來唔係咁方便，而且上網成日都會輕機，用番本身電話功能就冇咩事。見到 D 同學開始改用 android 的時候，比較之下 s60 真係幾廢，只係想上載相去 TwiPic，要做的野都多過用 andriod 好多。其他生產商都放棄 symbian ，而 Nokia 仲要死攬住佢，Nokia 下滑一定理所當然了。

其實 Nokia 都應該知 Symbian 唔掂，就算出左 S^3 都唔係咁受歡迎，今次轉 OS 係勢在必行，但係…估唔到 Nokia 竟然會選中 [Windows Phone 7][2]！！

WP7 其實好多野都好創新，而且聽用過的人講，效能都好高，不過 tiles 的方式未必人人接受到。加埋 WP7 其實好多野都未完成，連中文都未有，市場對呢個 OS 都係觀望態度。不過 Nokia 今次拎 WP7 做主平台，其實真係好博，成功的就會變好似 HTC 咁的硬體公司，失敗的就會同 moto 一樣要光輝不再，市分額話唔定仲細過 HTC。

Symbian 做高階手機唔係好夠，不過如果用佢來做低中階手機，去打 SE 的 [feature phone][3]，其實仲有好大市場。比起 feature phone， Symbian 又可以下載 Apps 又可以用 WIFI，呢點已經贏左。

 [1]: http://en.wikipedia.org/wiki/Nokia_8210
 [2]: http://en.wikipedia.org/wiki/WP7
 [3]: http://en.wikipedia.org/wiki/Feature_phone