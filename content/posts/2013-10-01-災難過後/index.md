---
title: 災難過後
author: HaNg~
date: 2013-09-30T16:45:18+00:00
url: /2013/10/01/災難過後/
featured_image: /files/2013/10/DSC_0237-e1408802285530-960x198.jpg
categories:
  - 時事
tags:
  - 災難
  - 香港

---

{{< image src="/2013/10/01/災難過後/DSC_0237.jpg" alt=DSC_0237" position="center" style="border-radius: 8px;" >}}

一年前，香港發生過回歸後最嚴重嘅海難。

一年後，除左無咗煙花表演，其他野都如平常一樣。

入左隊咁耐，真係冇諗過香港會發生呢 D 事。當時當緊煙生更，有人係 Whatsapp 到講南丫島附近有舢舨撞船，跌左百幾人落海。當時仲諗住件事係虛構居多，舢舨點會坐到百幾人呀，香港又唔係第三世界…

之後睇落都好似歌舞昇平，煙花照放，電視照播，好似咩事都冇。個時真係唔信，不過好奇令我不時都 refresh 下各新聞網站，但係咩野都搵唔到。

煙花完左之後，終於有即時新聞見到係咩事故。一見到幅相就心感不妙，成架船已經沉左落去，好多黑影 (人？) 係海上面漂浮。書上面學嘅災難，真係發生左。

之後電台嘅氣氛開始緊張，隊員一批批咁俾人揀去海怡，幫手接消防救左上岸嘅傷者。雖然好彩最後未被選中，不過聽其他隊友的憶述，當時環境真係非常震撼，恐慌、失去知覺嘅大有人在。

眨下眼就一年，除左坐船多左段錄音，同埋今年冇左煙花之外，其他野都一如以往了。